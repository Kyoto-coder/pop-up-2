<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Pop-up d'arrêt complet</title>
    <link rel="stylesheet" href="styles.css"> <!-- C:/Users/liliane.l/Documents -->
</head>
<body>
    <h1>Consulter la version complète de l'arrêt</h1>

    <!-- Bouton qui ouvre le pop-up -->
    <button id="openPopupBtn">Afficher l'arrêt complet</button>

    <!-- Le pop-up -->
    <div id="popup" class="popup">
        <div class="popup-content">
            <span id="closePopupBtn" class="close-btn">&times;</span>
            <h2>Cour d'appel d'Anvers, 18.06.2024</h2>
            <p>Arrêt
			<p>X... D... J... NV, ON [ondernemingsnummer], met zetel te [adres],
 
			<p>eiseres in hoger beroep,
			<p>vertegenwoordigd door mr. SMET Patrick, advocaat te [adres]
 
			<p>tegen het vonnis van de AFi4 kamer van de rechtbank van eerste aanleg Antwerpen, afdeling Antwerpen van 23 november 2022, gekend onder rolnummer 21/5110/A
 
			<br>tegen
 
			<p>BELGISCHE STAAT- FOD FINANCIËN[adres], handelend ten verzoeke van de
			<p>ADVISEUR-GENERAAL-DIRECTEUR VAN BBI ANTWERPEN, met correspondentieadres te [adres],
 
			<p>verweerder in hoger beroep, voor wie verschenen is de heer Y... E..., fiscaal ambtenaar (kenmerk: 501-04-21/017611)
 
			<br>                                                                      *****
 
			<p>Gelet op de door de wet vereiste processtukken in behoorlijke vorm overgelegd waaronder een eensluidend afschrift van het bestreden vonnis van de rechtbank van eerste aanleg Antwerpen, afdeling Antwerpen, van 23 november 2022, alsmede het verzoekschrift tot hoger beroep, neergelegd ter griffie van het hof van beroep te Antwerpen op 21 februari 2023 en ingeschreven op 23 februari 2023, waarbij tijdig hoger beroep wordt ingesteld.
 
 
 
<p>1.	Feitelijke en procedurele retroacta.
 
		<p>1.	 
Huidige betwisting heeft betrekking op de aanslagen in de vennootschapsbelasting voor aanslagjaar 2018, gekend onder artikel 804400325 en voor aanslagjaar 2019, gekend onder artikel 804402914. In het bijzonder betreft de betwisting de verwerping van de aftrek van betaalde intrestlasten naar aanleiding van een herfinancieringslening ten bedrage van 84.200.000 EUR aangegaan bij Z... en de toepassing van artikel 207, zevende lid W.I.B. 1992 naar aanleiding van de toepassing van een belastingverhoging van 10%.
 
Er werd een tijdige aangifte ingediend voor de beide aanslagjaren waarbij een verlies van het belastbare tijdperk werd aangegeven van 3.082.180,74 EUR in aanslagjaar 2018 en 4.242.401,45 EUR in aanslagjaar 2019.
 
Er werd een vraag om inlichtingen gesteld op 7 april 2020 voor beide aanslagjaren waarbij onder meer werd gevraagd om de verantwoording van de externe financiering van 84.200.000 EUR. Hierop werd tijdig geantwoord. Er werd op 12 mei 2020 een proces-verbaal opgesteld betreffende de vaststellingen onder meer inzake de betrokken lening naar aanleiding van het antwoord op de vraag om inlichtingen. Er vond vervolgens een controle ter plaatse plaats.
 
Op 23 juli 2020 werd een bericht van wijziging van aangifte verzonden waarbij werd aangekondigd dat de niet verantwoorde kosten zouden worden verhoogd met 3.311.566,57 EUR voor aanslagjaar 2018 en met 3.053.870,80 EUR voor aanslagjaar 2019 aan intrestlasten betaald naar aanleiding van de externe financiering van 84.200.000 EUR die niet zouden voldoen aan de voorwaarden van artikel 49 W.I.B. 1992. De ontleende middelen zouden niet aangewend zijn binnen de groep maar onrechtstreeks zijn uitgekeerd aan de aandeelhouders. De toepassing van een belastingverhoging van 10% werd aangekondigd wegens onvolledige of onjuiste aangifte zonder opzet de belasting te ontduiken. Eiseres in hoger beroep verklaarde zich niet akkoord.
 
Na verzending van een kennisgeving van beslissing tot taxatie werden de bestreden aanslagen ingekohierd zoals aangekondigd op 11 december 2020.
 
Eiseres in hoger beroep tekende tijdig bezwaar aan dat werd afgewezen bij directoriale beslissing d.d. 26 augustus 2021.
 
 
		<p>2.	 
Bij verzoekschrift op tegenspraak, neergelegd ter griffie van de rechtbank van eerste aanleg Antwerpen op 23 november 2021 vorderde eiseres in hoger beroep de vordering ontvankelijk en gegrond te verklaren en dienvolgens de aanslagen in de vennootschapsbelasting voor aanslagjaar 2018, gekend onder artikel 804400325 en voor aanslagjaar 2019, gekend onder artikel 804402914 integraal te ontheffen, in ondergeschikte orde de belastingverhoging van 10% in de opgesomde aanslagen te ontheffen op basis van artikel 444, tweede lid W.I.B. 1992 of omwille van de schending van het gelijkheidsbeginsel, zodat artikel 207, zevende lid W.I.B. 1992 niet van toepassing is en verweerder in hoger beroep te veroordelen tot de kosten van het geding, met inbegrip van de rechtsplegingsvergoeding.
 
De eerste rechter verklaarde de vordering toelaatbaar maar ongegrond en veroordeelde eiseres in hoger beroep tot de kosten van het geding, niet begroot en door de rechtbank vereffend op 0 EUR.
 
De eerste rechter oordeelde dat de bewering van eiseres in hoger beroep dat de lening tot doel had om de participatie in A... D... H... NV te behouden of liquiditeiten te behouden voor overnames uit niets blijkt en door niets wordt aangetoond. Eiseres in hoger beroep legt dienaangaande geen stukken voor en beperkt zich tot een verwijzing naar haar jaarrekening. Ze geeft evenmin enige concrete toelichting aangaande de beweerdelijk ontvangen interesten op de SORBITIO-lening. De rechtbank oordeelde dat verweerder in hoger beroep terecht stelt dat de finaliteit van de lening ligt bij de kapitaalvermindering ten voordele van de aandeelhouder en dat de SORBITIO-lening eveneens deel uitmaakte van de constructie ten voordele van de (toenmalige) aandeelhouders. De geleende gelden werden dus enkel en alleen aangewend om een kapitaalvermindering en opeenvolgende dividenduitkeringen te verrichten, waarbij uiteindelijk de gelden toekwamen aan de investeringsfondsen gevestigd in de Kaaimaneilanden. De rechtbank oordeelde dat eiseres in hoger beroep niet in concreto aantoont dat de lening zou zijn aangegaan voor de (her)financiering van activa of de continuïteit van de onderneming of voor het verkrijgen of behouden van belastbare inkomsten (vergelijk Antwerpen, 28 september 2021, nr. A.R. 2020/AR/454).
 
Wat de belastingverhoging van 10% betreft, stelde de eerste rechter vast dat eiseres in hoger beroep niet de toepassing van artikel 207, zevende lid W.I.B. 1992 betwist maar stelt dat de administratie had moeten afzien van de belastingverhoging van 10%. De eerste rechter oordeelde dat de al dan niet aanwezigheid van goede trouw op zich geen reden is om een belastingverhoging van 10% kwijt te schelden. De eerste rechter oordeelde dat er sprake is van een opgezette constructie in het voordeel van de toenmalige aandeelhouders en dat een effectieve sanctie dan ook gepast is en er geen redenen zijn om uitstel of enige vermindering toe te staan. Dienvolgens wordt artikel 207, zevende lid W.I.B. 1992 automatisch van toepassing en kan deze bepaling niet zonder meer buiten werking worden gesteld. Dat de belasting uiteindelijk meer dan 1 miljoen bedraagt is het gevolg van de hoge intrestlasten die eiseres in hoger beroep heeft betaald. De eerste rechter achtte de belasting wettelijk, afdoende gemotiveerd en kennelijk evenredig met de gepleegde inbreuk.
 
Tegen dit vonnis heeft eiseres in hoger beroep bij verzoekschrift, neergelegd ter griffie van het hof op 21 februari 2023 en ingeschreven op 23 februari 2023, hoger beroep ingesteld.
 
 
<br><p>2.	De vorderingen en standpunten in hoger beroep.
 
		<p>1.	 
Eiseres in hoger beroep vordert het hoger beroep ontvankelijk en gegrond te verklaren en dienvolgens het bestreden vonnis te vernietigen behoudens waar het de vordering van eiseres in hoger beroep ontvankelijk verklaart en, opnieuw recht doende de aanslagen in de vennootschapsbelasting voor aanslagjaar 2018, gekend onder artikel 804400325 en voor aanslagjaar 2019, gekend onder artikel 804402914 integraal te ontheffen.
 
In ondergeschikte orde vordert eiseres in hoger beroep de betwiste aanslag voor aanslagjaar 2019 te vernietigen wegens de onterechte toepassing van een belastingverhoging van 10% en de daaruit voortvloeiende toepassing van art. 207, zevende lid WIB92.
 
In verder ondergeschikte orde vordert eiseres in hoger beroep, alvorens recht te doen, de volgende prejudiciële vragen voor te leggen aan het Grondwettelijk Hof:
1. “Schendt artikel 207, zevende lid WIB92 gelezen in samenhang met artikel 444 WIB92 het legaliteitsbeginsel zoals vervat in artikel 170 van de Grondwet, samen gelezen met het recht op eigendom vervat in artikel 1 van het Eerste Aanvullende Protocol bij het EVRM, inzoverre de toepassing van de minimum belastbare basis afhankelijk is van de discretionaire keuze van een taxatieambtenaar die op autonome wijze kan beslissen om al dan niet een belastingverhoging op te leggen of af te zien van een belastingverhoging en dienovereenkomstig op autonome wijze kan beslissen over de toepassing van de aftrekbeperking vervat in artikel 207, zevende lid WIB92 (zoals van toepassing voor aanslagjaar 2019)?”
2. “Schendt artikel 207, zevende lid WIB92 gelezen in samenhang met artikel 444 WIB92 het gelijkheidsbeginsel zoals vervat in de artikelen 10, 11 en 172 van de Grondwet doordat deze bepalingen belastingplichtigen die zich in eenzelfde situatie bevinden op een verschillende manier behandelen, naargelang de bevoegde controleur al dan niet gebruik maakt van zijn discretionaire bevoegdheid om af te zien van de belastingverhoging van 10% in hoofde van een belastingplichtige die te goeder trouw een eerste overtreding heeft begaan, in zoverre:
- een belastingplichtige wiens taxatieambtenaar beslist om op basis van zijn discretionaire beoordelingsvrijheid niet af te zien van de belastingverhoging van 10%, op die manier onderworpen wordt aan de aftrekbeperking vervat in artikel 207, zevende lid WIB92 (zoals van toepassing voor aanslagjaar 2019), terwijl
- een belastingplichtige wiens taxatieambtenaar beslist om op basis van zijn discretionaire beoordelingsvrijheid af te zien van de belastingverhoging van 10%, niet onderworpen wordt aan de bedoelde aftrekbeperking?”
 
In nog verder ondergeschikte orde, vordert eiseres in hoger beroep de minimum belastbare basis ex artikel 207, zevende lid W.I.B. 1992 voor aanslagjaar 2019 te ontheffen, dan wel te herleiden tot een aanvaardbaar en redelijk niveau.
 
In meest ondergeschikte orde vordert eiseres in hoger beroep de belastingverhogingen voor de betwiste aanslagen te vernietigen wegens schending van de motiveringsplicht ex artikel 109 van de wet van 4 augustus 1986 houdende fiscale bepalingen, de terugbetaling te bevelen van de sommen die op grond van de aldus ontheven aanslagen werden geïnd, vermeerderd met de moratoriuminteresten in toepassing van artikel 418 W.I.B. 1992 en verweerder in hoger beroep te veroordelen tot de betaling van de gerechtskosten van de beide instanties, met inbegrip van het normale bedrag van de rechtsplegingsvergoedingen, begroot op 22.500 EUR per aanleg en de bijzondere bijdrage begrotingsfonds ten bedrage van 20 EUR in eerste aanleg en 24 EUR in hoger beroep.
 
		<p>2.	 
Verweerder in hoger beroep, de Belgische Staat, vordert de vordering van eiseres in hoger beroep ontvankelijk doch ongegrond te verklaren, dienvolgens de aanslagen in de vennootschapsbelasting voor aanslagjaar 2018, gekend onder artikel 804400325 en voor aanslagjaar 2019, gekend onder artikel 804402914 te handhaven, het bestreden vonnis te bevestigen en eiseres in hoger beroep te veroordelen tot de kosten van het geding. Verweerder in hoger beroep verklaart zich defensief akkoord met de begroting van de kosten door eiseres in hoger beroep.
 
 
<br><p>3.	Bespreking.
 
		<p>1.	 
Omtrent de aftrek van de intrestlasten in toepassing van artikel 49 W.I.B. 1992.
 
Huidige betwisting heeft betrekking op de verwerping van de aftrek van betaalde intrestlasten naar aanleiding van een herfinancieringslening ten bedrage van 84.200.000 EUR aangegaan door eiseres in hoger beroep bij Z.... Uit de voorliggende stukken (A.D. 9, 10 en 11 en stukken 1-4 eiseres in hoger beroep) blijkt volgende feitenconstellatie.
 
Op 16 december 2016 besliste de bijzondere algemene vergadering van eiseres in hoger beroep een kapitaalvermindering door te voeren ten bedrage van 84.200.000 EUR op de uitgiftepremie door uitkering aan de enige aandeelhouder, i.e. B... F... SARL, ofwel door uitbetaling in speciën ofwel door overdracht van schuldvordering.
 
Op 19 december 2016 ging eiseres in hoger beroep de betrokken lening aan voor het bedrag van 84.200.000 EUR. Op 20 december 2016 werd vervolgens door eiseres in hoger beroep een lening verstrekt aan C... I... NV voor een bedrag van 73.658.160 EUR.
 
De betrokken lening ten bedrage van 73.658.160 EUR werd op 16 maart 2017 door eiseres in hoger beroep overgedragen aan B... F... SARL in het kader van de kapitaalvermindering. Het saldo werd in contanten betaald. B... F... SARL keerde vervolgens op 21 maart 2017 een interimdividend uit aan B... G... SARL voor een bedrag van 77.200.000 EUR. Hierin was deels de lening begrepen aan C... I... NV ten bedrage van 73.658.160 EUR.
 
Eveneens op 21 maart 2017 keerde B... G... SARL een interimdividend uit aan C... I... NV ten bedrage van 84.200.000 EUR waardoor de lening, die middels het interimdividend aan B... G... SARL was overgedragen, werd afgelost.
 
Eiseres in hoger beroep vordert de aftrek toe te staan van de intrestlasten betaald in de betrokken aanslagjaren naar aanleiding van de herfinancieringslening ten bedrage van 84.200.000 EUR. Zij stelt dat aan de voorwaarden van artikel 49 W.I.B. 1992 is voldaan omdat de intrestbetalingen en de betrokken lening haar hebben toegelaten haar participatie in A... D... H... NV te behouden, waardoor ze belastbare inkomsten kon behouden. De lening zou haar tevens in staat hebben gesteld de lening aan C... I... NV toe te kennen, wat tot belastbare intrestinkomsten heeft geleid. De intrestlasten zouden derhalve zijn gedaan of gedragen om belastbare inkomsten te behouden en te verkrijgen.
 
Opdat intrestlasten van een lening die werd aangegaan voor de financiering van een kapitaalvermindering of dividenduitkering aftrekbaar zijn als beroepskost, dient te zijn voldaan aan de voorwaarden van artikel 49 W.I.B. 1992 (Cass. 19 maart 2020, F.19.0025.N, www.cass.be).
 
Overeenkomstig artikel 49 W.I.B. 1992 zijn als beroepskosten aftrekbaar, de kosten die de belastingplichtige in het belastbare tijdperk heeft gedaan of gedragen om de belastbare inkomsten te verkrijgen of te behouden en waarvan hij de echtheid en het bedrag verantwoordt door middel van bewijsstukken, of, ingeval zulks niet mogelijk is, door alle andere door het gemeen recht toegelaten bewijsmiddelen, met uitzondering van de eed. De bewijslast ter zake rust bij de belastingplichtige, eiseres in hoger beroep.
 
In casu betwist de Belgische Staat dat voldaan is aan de voorwaarde dat de intrestlasten werden gedaan of gedragen om belastbare inkomsten te verkrijgen of te behouden, de zogenaamde finaliteitsvoorwaarde. Dat aan de overige voorwaarden is voldaan, wordt niet betwist.
 
Opdat kosten gedaan of gedragen zijn om belastbare inkomsten te verkrijgen of te behouden, dient een noodzakelijk verband te bestaan tussen de kost en het verkrijgen of behouden van belastbare inkomsten (Cass. 10 januari 1944, Pas., 1944, I, 136). Het is daarbij niet vereist dat daadwerkelijk inkomsten worden verkregen of behouden. De werkelijke intentie om belastbare inkomsten te verkrijgen of te behouden volstaat (Cass. 27 januari 1959, Arr. Verbr., 1959, 420; zie ook GNEDASJ, S., “Negentig jaar cassatierechtspraak inzake kostenaftrek”, A.F.T., 2016, afl. 1, 61 en 66).
 
Om aftrekbaar te zijn, volstaat het niet dat de beroepskosten inherent zijn aan de beroepsactiviteit van de belastingplichtige. Ze moeten ze eveneens tot doel hebben belastbare inkomsten te verkrijgen of te behouden (Brussel 6 oktober 2016, 2014/AF/129, www.monkey.be; zie ook GNEDASJ, S., o.c., 71). Zulks moet worden afgeleid uit de rechtspraak van het Hof van Cassatie waarin werd gesteld dat uit artikel 49 W.I.B. 1992 niet volgt dat de aftrek van de beroepskosten afhankelijk is van de voorwaarde dat zij inherent zijn aan de maatschappelijke activiteit van de handelsvennootschap zoals die blijkt uit haar maatschappelijk doel (Cass. AR F.14.0080.N, 12 juni 2015, Arr.Cass., 2015, afl. 6-8, 1563), zonder dat het hof echter heeft gesteld dat aan de finaliteitsvereiste niet meer dient te zijn voldaan. De causaliteitsvereiste, die een verband veronderstelt tussen de betrokken kost en de uitgeoefende beroepsactiviteit, dient dan ook duidelijk te worden onderscheiden van de finaliteitsvereiste, ingevolge dewelke de kosten dienen te zijn gedaan of gedragen om belastbare inkomsten te verkrijgen of te behouden. De enkele omstandigheid dat de belastingplichtige een handelsvennootschap is die een winstgevende activiteit uitoefent, impliceert dan ook niet dat al haar uitgaven per definitie aftrekbare beroepskosten vormen (Cass. 18 januari 2001, F.J.F., nr. 2001/220; Cass. 19 juni 2003, F.J.F., 2003, 808; zie ook CHEVALIER, C., Vademecum vennootschapsbelasting, Larcier, Brussel, 2013, 92; TIBERGHIEN, A., Handboek voor fiscaal recht, Wolters Kluwer, Mechelen, 2017, nr. 1500, 555). Nog steeds is derhalve vereist, zelfs voor kosten die inherent zijn aan de activiteit van de vennootschap, dat wordt aangetoond in concreto dat de kosten zijn gedaan of gedragen om belastbare inkomsten te verkrijgen of te behouden.
 
In ieder geval volstaat de loutere omstandigheid dat een vennootschap over onvoldoende liquiditeiten beschikt op het ogenblik van de kapitaalvermindering of dividenduitkering en daartoe een lening aangaat niet als bewijs dat de intrestlasten die aan de lening verbonden zijn als beroepskost aftrekbaar zijn. De enkele beslissing tot kapitaalvermindering door de bijzondere algemene vergadering terwijl hiervoor niet voldoende liquide middelen voorhanden zijn, volstaat dan ook niet om te stellen dat aan de finaliteitsvoorwaarde is voldaan. Er dient immers te worden aangetoond dat de intrestlasten strekken tot het verkrijgen of behouden van belastbare inkomsten, wat onder meer kan door aan te tonen dat de lening werd aangegaan om het verlies te voorkomen van activa die worden gebruikt om belastbare inkomsten te verkrijgen of te behouden (Cass. 19 maart 2020, F.19.0025.N, www.cass.be).
 
Of de intrestlasten al dan niet gedaan of gedragen zijn om belastbare inkomsten te verkrijgen of te behouden, is een feitenkwestie, waarvan de bewijslast rust op eiseres in hoger beroep. De werkelijke intentie tot het verkrijgen of het behouden van belastbare inkomsten moet worden aangetoond.
 
Eiseres in hoger beroep levert het vereiste bewijs in deze niet.
 
Eiseres in hoger beroep verwijst in haar syntheseconclusie ter zake uitsluitend naar haar jaarrekening waaruit zou moeten blijken dat externe schuldfinanciering noodzakelijk was omdat zij anders noodgedwongen haar participatie in A... D... H... NV had moeten vervreemden terwijl deze haar significante opbrengsten genereert.
 
Louter uit de vaststelling dat de activa van eiseres in hoger beroep in hoofdzaak bestonden uit de betrokken participatie kan echter niet worden afgeleid dat de intresten ten laste werden genomen om belastbare inkomsten te verkrijgen of te behouden. Het enkele feit te beschikken over activa die inkomsten genereren, bewijst niet dat een lening die werd aangegaan en de intrestlasten die ingevolge daarvan werden betaald, het verkrijgen of behouden van de activa tot doel hadden. De financiële en economische werkelijkheid ingevolge waarvan eiseres in hoger beroep slechts één participatie aanhoudt, bewijst op zich niet dat aan de finaliteitsvereiste is voldaan. Bovendien primeert de juridische werkelijkheid op de economische (Cass. 9 maart 1998, F.J.F., nr. 1998/125), zodat een economische beslissing tot kapitaalvermindering niet noodzakelijk fiscaalrechtelijk moet worden gehonoreerd door het toestaan van de aftrek van intrestlasten op een lening die werd aangegaan met het oog op de financiering ervan, indien niet is voldaan aan de voorwaarden die de fiscale wet daartoe stelt (cfr. Antwerpen 8 mei 2018, 2016/AR/2108, www.monkey.be). Enige voorwaarde wordt ter zake niet toegevoegd aan de wet.
 
Voor zoveel als nodig blijkt ook niet uit andere stukken in het administratief dossier dan wel in het dossier van eiseres in hoger beroep dat de intrestlasten zouden zijn betaald met het oog op het behoud van de participatie in A... D... H... NV.
 
Eiseres in hoger beroep stelt dat de betrokken lening grotendeels werd aangewend om aan C... I... NV een lening toe te kennen die belastbare intresten heeft opgeleverd voor de periode van 20 december 2016 tot 16 maart 2017 voor een bedrag van 573.119 EUR. Ter zitting legde eiseres in hoger beroep een rekeninguittreksel voor waaruit blijkt dat zij op 11 april 2017 van C... I... NV een bedrag van 573.121,03 EUR heeft ontvangen met de mededeling ‘interest repayment’.
 
Uit de betaling van de intresten op 11 april 2017 kan echter niet worden afgeleid dat de herfinancieringslening werd aangegaan en dat de intrestlasten in de aanslagjaren 2018 en 2019 werden betaald om belastbare inkomsten te verkrijgen van C... I... NV. De betrokken lening werd immers aan C... I... NV verstrekt op 20 december 2016 met een looptijd tot 1 maart 2017 (stuk 2 eiseres in hoger beroep). De lening werd uiteindelijk overgedragen op 16 maart 2017 en afgelost op 21 maart 2017 (cfr. supra). Eiseres in hoger beroep kan derhalve bezwaarlijk stellen dat zij bij het verstrekken van de lening in december 2016 de bedoeling had om belastbare inkomsten te verkrijgen van C... I... NV na 1 maart 2017, gelet op de beperkte looptijd van de lening, zoals blijkt uit de ‘intercompany loan agreement’ (stuk 2 eiseres in hoger beroep). In acht genomen dat eiseres in hoger beroep niet per kalenderjaar boekhoudt en het boekjaar 2017 eindigde op 30 april 2017, vond de betaling van de intresten bovendien plaats in aanslagjaar 2017. Bij de betaling van de intrestlasten in de aanslagjaren 2018 en 2019 en derhalve na 30 april 2017, kon eiseres in hoger beroep dan ook bezwaarlijk de bedoeling hebben gehad om belastbare intresten te verkrijgen van een lening die reeds was overgedragen op 16 maart 2017 en per 21 maart 2017 was afgelost.
 
Het hof treedt dan ook het standpunt van de eerste rechter en de administratie bij dat de finaliteit van de herfinancieringslening van 84.200.000 EUR uitsluitend lag bij de kapitaalvermindering ten voordele van haar aandeelhouder(s) en dat niet is aangetoond dat de betaling van de intrestlasten tot doel had belastbare inkomsten te verkrijgen of te behouden. Bij gebrek aan bewijs dat aan de voorwaarden van artikel 49 W.I.B. 1992 is voldaan, werd de aftrek van de intrestlasten als beroepskost terecht verworpen.
 
 
		<p>2.	 
Omtrent de toepassing van een belastingverhoging van 10% en artikel 207, zevende lid W.I.B. 1992 (aanslagjaar 2019).
 
Voor aanslagjaar 2019 heeft de toepassing van een belastingverhoging van 10% tot gevolg dat in toepassing van artikel 207, zevende lid W.I.B. 1992, zoals van toepassing voor het betrokken aanslagjaar, geen aftrek van verliezen mag worden verricht op de betrokken intrestlasten waarvan de aftrek in toepassing van artikel 49 W.I.B. 1992 werd verworpen. De minimale belastbare grondslag bedraagt derhalve 3.053.870,80 EUR in weerwil van het aangegeven verlies van het belastbare tijdperk van 4.242.401,45 EUR. De verschuldigde belasting bedraagt aldus 1.060.741,10 EUR.
 
Eiseres in hoger beroep vordert de betwiste aanslag voor aanslagjaar 2019 te vernietigen wegens onterechte toepassing van een belastingverhoging van 10% en de daaruit voortvloeiende toepassing van artikel 207, zevende lid W.I.B. 1992. Eiseres in hoger beroep betwist de toepassing van de belastingverhoging, verzoekt om deze te vernietigen omdat het hof niet de bevoegdheid heeft de belastingverhoging met uitstel op te leggen en wegens schending van de motiveringsplicht, minstens deze te verminderen tot minder dan 10%. Eiseres in hoger beroep vordert voorts om prejudiciële vragen voor het leggen aan het Grondwettelijk Hof wegens mogelijke schending door artikel 207, zevende lid W.I.B. 1992 van het legaliteits- en gelijkheidsbeginsel, minstens de minimale belastbare basis ex artikel 207, zevende lid W.I.B. 1992 te ontheffen dan wel te herleiden tot een aanvaardbaar niveau.
 
De rechter aan wie gevraagd wordt een administratieve sanctie te toetsen die een repressief karakter heeft in de zin van artikel 6 EVRM, moet de wettigheid van die sanctie onderzoeken en mag in het bijzonder nagaan of die sanctie verzoenbaar is met de dwingende eisen van internationale verdragen en van het interne recht, met inbegrip van de algemene rechtsbeginselen. Dit toetsingsrecht moet in het bijzonder aan de rechter toelaten na te gaan of de straf niet onevenredig is met de inbreuk, zodat de rechter mag onderzoeken of het bestuur naar redelijkheid kon overgaan tot het opleggen van een administratieve geldboete van zodanige omvang. Hierbij mag hij in het bijzonder acht slaan op de zwaarte van de inbreuk, de hoogte van reeds opgelegde sancties en de wijze waarop in gelijkaardige zaken werd geoordeeld, maar moet hij in acht nemen in welke mate het bestuur zelf gebonden was in verband met die sanctie. Dit toetsingsrecht houdt niet in dat de rechter op grond van een subjectieve appreciatie van wat hij redelijk acht, om loutere redenen van opportuniteit en tegen wettelijke regels in, boeten kan kwijtschelden of verminderen (vgl. Cass. 13 februari 2009, nr. F.06.0108.N).
 
Artikel 444 W.I.B. 1992 bepaalt dat een belastingverhoging kan worden toegepast, onder meer, in geval van onvolledige of onjuiste aangifte. In casu werden intrestlasten ten onrechte als aftrekbare beroepskosten aangegeven, zodat er sprake is van een onjuiste aangifte in deze, wat de toepassing van een belastingverhoging rechtvaardigt. De toepassing van de belastingverhoging werd in het bericht van wijziging van aangifte voldoende gemotiveerd door in concreto toe te lichten waarom niet voldaan is aan de voorwaarden voor van artikel 49 W.I.B. 1992 waardoor de aftrek die werd geclaimd in de aangifte, niet kan worden toegestaan. Dat daarbij niet werd vermeld of de taxatieambtenaar heeft overwogen om al dan niet af te zien van de belastingverhoging van 10% doet hieraan geen afbreuk. Door de belastingverhoging op te leggen wegens onjuiste aangifte ‘zonder het opzet de belasting te ontduiken’, is althans duidelijk gesteld dat van kwade trouw geen sprake is. Enige schending van de motiveringsplicht is dan ook niet aan de orde.
 
Het hof is bovendien van oordeel dat de toepassing van een belastingverhoging van 10% in casu in se evenredig is met de gepleegde inbreuk. Een principiële betwisting ligt niet voor nu de betwisting over al dan niet terechte aftrek van intrestlasten als beroepskost in toepassing van artikel 49 W.I.B. 1992 een feitelijke beoordeling vergt door het hof. Er werd reeds rekening gehouden met de goede trouw van eiseres in hoger beroep bij het toepassen van een belastingverhoging van 10% (artikel 226, B K.B.W.I.B. 1992). Bovendien staat vast dat de onjuiste indiening van de aangiften niet te wijten is aan omstandigheden onafhankelijk van de wil van eiseres in hoger beroep in welk geval geen belastingverhoging zou worden toegepast (artikel 226, A K.B.W.I.B. 1992).
 
Eiseres in hoger beroep vordert de belastingverhoging te vernietigen omdat deze niet met uitstel kan worden opgelegd. Eiseres in hoger beroep stelt dat geen sanctie kan worden opgelegd indien er redenen zouden zijn om uitstel te verlenen indien de wet daarin zou hebben voorzien. Eiseres in hoger beroep verwijst ter zake naar het arrest van het Grondwettelijk Hof d.d. 14 oktober 2021 (G.W.-Hof 14 oktober 2021, nr. 143/2021) waarbij werd geoordeeld dat artikel 445 W.I.B. 1992 het gelijkheidsbeginsel schendt in zoverre het de rechtbank niet mogelijk maakt het voordeel van het uitstel te verlenen aan de overtreder. Het Grondwettelijk Hof merkt daarbij op in overweging B.5 dat die vaststelling van gedeeltelijke ongrondwettigheid echter niet tot gevolg heeft dat artikel 445 W.I.B. 1992, in afwachting van een optreden van de wetgever, niet meer zou kunnen worden toegepast door de rechtsinstanties wanneer zij vaststellen dat de overtredingen vaststaan, dat het bedrag van de geldboete niet onevenredig is met de ernst van de overtreding en dat er geen reden zou zijn geweest om uitstel te verlenen zelfs indien de wet in die maatregel had voorzien. Het hof kan in deze, wars van de toepassing van artikel 207, zevende lid WIB 1992, niet vaststellen dat er redenen zouden zijn om de belastingverhoging van 10% met uitstel op te leggen, mocht de wet in die maatregel hebben voorzien. Met de afwezigheid van kwade trouw werd reeds rekening gehouden en een principiële betwisting ligt niet voor.
 
In acht genomen dat de belastingverhoging op afdoende wijze werd gemotiveerd en op zich evenredig is met de gepleegde inbreuk zijn er geen redenen om de belastingverhoging teniet te doen of om deze te herleiden louter op grond van artikel 444 W.I.B. 1992.
 
Of niettemin een verdere herleiding van de belastingverhoging in casu aan de orde is, gelet op de toepassing van artikel 207, zevende lid W.I.B. 1992 als automatisch gevolg van de toepassing van een belastingverhoging van 10% dan wel of zulks moet leiden tot het buiten toepassing verklaren van artikel 207, zevende lid W.I.B. 1992, zal het hof in een later stadium beoordelen. Het hof stelt immers een mogelijke schending van het legaliteitsbeginsel en van het gelijkheidsbeginsel vast door de automatische toepassing van artikel 207, zevende lid W.I.B. 1992 bij toepassing van een belastingverhoging van 10% waarvoor het geboden is om prejudiciële vragen voor te leggen aan het Grondwettelijk Hof.
 
Artikel 207, zevende lid W.I.B. 1992 bepaalt als volgt: “Geen van deze aftrekken noch compensatie met het verlies van het belastbare tijdperk mag worden verricht (…) op het gedeelte van het resultaat dat het voorwerp uitmaakt van een wijziging van de aangifte bedoeld in artikel 346 of een aanslag van ambtswege bedoeld in artikel 351 waarvoor de in artikel 444 bedoelde belastingverhogingen tegen een percentage gelijk of hoger dan 10 % effectief worden toegepast, met uitzondering in dit laatste geval van de overeenkomstig artikel 205, § 2, aftrekbare inkomsten.”
 
Uit artikel 444, tweede lid W.I.B. 1992, dat bepaalt dat “bij ontstentenis van kwade trouw kan worden afgezien van het minimum van 10 % belastingverhoging”, blijkt dat aldus aan de taxatieambtenaar de discretionaire bevoegdheid wordt verleend om, al naar gelang het hem belieft, af te zien van de belastingverhoging van 10%. Enkele criteria zijn weliswaar opgesomd in de administratieve commentaar en de taxatieambtenaar kan tevens rekening houden met ‘andere feitelijke elementen eigen aan het dossier’ (Com.IB., nr. 444/23). De beoordeling om al dan niet af te zien van een belastingverhoging 10% blijft hoe dan ook een vrije beoordeling door de taxatieambtenaar, die bovendien niet dient te worden gemotiveerd. Aangezien de aftrekbeperking in artikel 207, zevende lid W.I.B. 1992 een automatisch gevolg is van de effectieve toepassing van een belastingverhoging van 10%, is het derhalve de facto de taxatieambtenaar die bepaalt of er belasting verschuldigd is of niet.
 
Artikel 170, §1 G.W. bepaalt dat geen belasting kan worden ingevoerd dan door een wet. Aldus is vereist dat de wetgever in voldoende duidelijke, nauwkeurige en ondubbelzinnige bewoordingen bepaalt welke handelingen belastbaar zijn zodat, enerzijds, eenieder - desnoods met gepast advies - in de gegeven context in redelijke mate de fiscale gevolgen van zijn handelen kan voorzien zonder te vervallen in overdreven rigiditeit die zou verhinderen om bij de interpretatie of toepassing van een fiscale norm rekening te houden met veranderende omstandigheden of opvattingen en, anderzijds, aan de fiscale administratie en de rechter geen al te grote beoordelingsbevoegdheid wordt gelaten (G.W.-Hof 24 februari 2022, nr. 31/2022, B.3.3). In casu bepaalt niet de wet maar de taxatieambtenaar het bestaan van de belastingschuld, zonder zich ter zake te moeten verantwoorden, door al dan niet af te zien van een belastingverhoging van 10%, wat niet voorzienbaar is voor de belastingplichtige. Aldus wordt aan de taxatieambtenaar een te grote beoordelingsbevoegdheid verleend. Een prejudiciële vraag dient dan ook te worden gesteld aan het Grondwettelijk Hof zoals bepaald in het dispositief.
 
Het hof stelt ook een mogelijke schending van het gelijkheidsbeginsel vast. De discretionaire bevoegdheid van de taxatieambtenaar om al dan niet af te zien van de toepassing van een belastingverhoging van 10%, zonder dat de wet hiertoe voorziet in welbepaalde criteria en zonder dat de taxatieambtenaar moet motiveren waarom hij hiertoe niet overgaat, zal immers tot gevolg kunnen hebben dat belastingplichtigen die zich in dezelfde situatie bevinden, met name belastingplichtigen met fiscale verliezen, die ten onrechte maar te goeder trouw intrestlasten dan wel andere kosten als aftrekbare uitgaven hebben opgenomen in hun aangifte, niettemin verschillend worden belast louter op grond van een discretionaire beslissing van de taxatieambtenaar om al dan niet af te zien van een belastingverhoging van 10%. Bij toepassing van de belastingverhoging van 10% zullen de fiscale verliezen immers niet met de verworpen intrestlasten mogen worden verrekend en zal belasting verschuldigd zijn. Indien wordt afgezien van de belastingverhoging van 10% zullen de fiscale verliezen wel mogen worden verrekend en zal geen belasting verschuldigd zijn. Het hof verwijst ter zake naar de bevindingen van het Rekenhof van december 2022 in het verslag aan de Kamer aangaande de ‘Controle van kmo’s onderworpen aan de vennootschapsbelasting’ (A.D A5, p. 58-59 en 63), waar het Rekenhof de ongelijke behandeling aan de kaak stelde ten gevolge van de discretionaire bevoegdheid van de taxatieambtenaar om al dan niet af te zien van de belastingverhoging van 10%. Een prejudiciële vraag dient dan ook te worden gesteld aan het Grondwettelijk Hof zoals bepaald in het dispositief.
 
Er ligt bovendien ook een mogelijke schending voor van het gelijkheidsbeginsel indien de automatische toepassing van artikel 207, zevende lid W.I.B. 1992 een strafrechtelijk karakter zou hebben. Het Hof van Cassatie erkent dat het opleggen van een bijzondere belasting, alhoewel deze niet internrechtelijk als strafrechtelijk wordt gekwalificeerd, strafrechtelijk van aard kan zijn, indien de overtreden bepaling gericht is tot alle burgers in hun hoedanigheid van belastingplichtige en de opgelegde sanctie of bijzondere belasting niet alleen een vergoedende functie heeft, maar in wezen een preventief en bestraffend doel heeft (Cass. 23 september 2022, F.20.0152.N). Het hof stelt vast dat de aftrekbeperking werd ingevoerd om de vennootschappen aan te sporen om hun aangifte correct in te vullen (Parl. St. Kamer, 2017-2018, DOC 54, nr. 2864/001, 95 en DOC 54, nr. 2864/003, 159). De aftrekbeperking heeft aldus duidelijk een ontradend en bestraffend effect en zulks bovendien wars van de goede of kwade trouw van de betrokken belastingplichtige. De gevolgen van de indiening van een onjuiste aangifte zonder opzet de belasting te ontduiken en met opzet de belasting te ontduiken zullen immers wat de automatische toepassing van artikel 207, zevende lid W.I.B. 1992 dezelfde zijn. Niettemin heeft de rechter niet de mogelijkheid om deze gevolgen te milderen met inachtneming van het evenredigheidsbeginsel en beoordelen of de automatische toepassing van artikel 207, zevende lid W.I.B. 1992 ingevolge de effectieve toepassing van een belastingverhoging van minstens 10% niet onevenredig is met de zwaarte van de inbreuk. Ook in die zin dient derhalve een prejudiciële vraag te worden gesteld aan het Grondwettelijk Hof zoals bepaald in het dispositief.
 
Gelet op te stellen prejudiciële vragen wordt de beslissing over de overige grieven die door partijen werden opgeworpen, aangehouden.
 
 
<br>                                                                ***
 
 
Het hoger beroep van eiseres in hoger beroep is ontvankelijk en ongegrond wat betreft de vordering tot integrale ontheffing van de aanslag voor aanslagjaar 2018. De zaak wordt voor het overige naar de rol verzonden.
 
 
<br><p>4.	Beslissing.
 
Het hof beslist bij arrest op tegenspraak.
 
De rechtspleging verliep in overeenstemming met de wet van 15 juni 1935 op het gebruik van de taal in gerechtszaken.
 
Het hof verklaart het hoger beroep ontvankelijk en ongegrond wat betreft de vordering tot integrale ontheffing van de aanslag voor aanslagjaar 2018, gekend onder artikel 804400325 en bevestigt op dit punt het vonnis van de eerste rechter.
 
Wat de aanslag voor aanslagjaar 2019, beslist het hof om, alvorens verder recht te doen over de gegrondheid ervan, de volgende prejudiciële vragen te stellen aan het Grondwettelijk Hof:
 
<p>1. “Schendt artikel 207, zevende lid W.I.B. 1992, zoals van toepassing voor aanslagjaar 2019, gelezen in samenhang met artikel 444, tweede lid W.I.B. 1992, het legaliteitsbeginsel zoals vervat in artikel 170 van de Grondwet, in zoverre de toepassing van artikel 207, zevende lid W.I.B. 1992 afhankelijk is van de discretionaire bevoegdheid van de taxatieambtenaar die in toepassing van artikel 444, tweede lid W.I.B. 1992 op discretionaire wijze kan beslissen om al dan niet af te zien van een belastingverhoging van 10% en dienovereenkomstig op discretionaire wijze kan bepalen of er een belastingschuld ontstaat of niet?”
 
<p>2. “Schendt artikel 207, zevende lid W.I.B. 1992, zoals van toepassing voor aanslagjaar 2019, gelezen in samenhang met artikel 444, tweede lid W.I.B. 1992, het gelijkheidsbeginsel zoals vervat in de artikelen 10, 11 en 172 van de Grondwet doordat deze bepalingen belastingplichtigen die zich in eenzelfde situatie bevinden op een verschillende manier behandelen, al naargelang de taxatieambtenaar al dan niet gebruik maakt van zijn discretionaire bevoegdheid om af te zien van de belastingverhoging van 10% in hoofde van een belastingplichtige die te goeder trouw een eerste overtreding heeft begaan, nu
- een belastingplichtige wiens taxatieambtenaar beslist om op basis van zijn discretionaire beoordelingsvrijheid niet af te zien van de belastingverhoging van 10%, onderworpen wordt aan de aftrekbeperking vervat in artikel 207, zevende lid W.I.B. 1992 en belasting verschuldigd zal zijn,
- terwijl een belastingplichtige wiens taxatieambtenaar beslist om op basis van zijn discretionaire beoordelingsvrijheid af te zien van de belastingverhoging van 10%, niet onderworpen wordt aan de aftrekbeperking vervat in artikel 207, zevende lid W.I.B. 1992 en geen belasting dan wel minder verschuldigd zal zijn?”
 
<p>3. “Schendt artikel 207, zevende lid W.I.B. 1992, zoals van toepassing voor aanslagjaar 2019, gelezen in samenhang met artikel 444, tweede lid W.I.B. 1992, het gelijkheidsbeginsel zoals vervat in de artikelen 10, 11 en 172 van de Grondwet, gelezen in samenhang met artikel 6.1 van het Europees Verdrag tot bescherming van de Rechten van de Mens en de Fundamentele Vrijheden doordat, in acht genomen dat de aftrekbeperking als bepaald in artikel 207, zevende lid W.I.B. 1992 een repressief en ontradend effect heeft en onverkort en automatisch van toepassing is, wars van de goede of kwade trouw van de betrokken belastingplichtige, de rechter niet de mogelijkheid heeft om de automatische toepassing van artikel 207, zevende lid W.I.B. 1992 te milderen met inachtneming van de individuele toestand van de belastingplichtige en met inachtneming van het evenredigheidsbeginsel en te beoordelen of de automatische toepassing van artikel 207, zevende lid W.I.B. 1992 ingevolge de effectieve toepassing van een belastingverhoging van minstens 10% niet onevenredig is met de zwaarte van de inbreuk?”
 
<p>Het hof verzendt de zaak naar de rol in afwachting van een arrest van het Grondwettelijk Hof ter zake.
 
<p>De beslissing nopens de gerechtskosten wordt aangehouden.
 
 
<br><p>Dit arrest werd uitgesproken in de openbare zitting van 18 juni 2024 door
<p>C. PRINCEN Raadsheer dd. voorzitter
<p>E. DE BRAUWER Raadsheer
<p>K. LEYSEN Raadsheer
<p>E. CLEYMANS Griffier</p>
            <!--

 -->
        </div>
    </div>

    <script src="script.js"></script> <!-- Lien vers le fichier JavaScript -->
</body>
</html>
